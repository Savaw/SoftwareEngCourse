%نام و نام خانوادگی:
%شماره دانشجویی: 
\مسئله{}
فرض کنید شما در بخش آزمون نرم‌افزار (وب‌سایت یا موبایل اپلیکیشن) تیم هستید و تعدادی قابلیت (Feature) جدید توسعه یافته به شما تحویل می‌شود، فرآیندی که برای آزمون طی می‌کنید چیست؟ چه نوع تست‌هایی را می‌توانید از طریق UI محصول انجام دهید تا باگ‌های نرم‌افزار را شناسایی کنید؟

\پاسخ{
	
فرایند تست قابلیت‌های جدید را می‌توانیم با در نظر گرفتن نکات زیر انجام دهیم:

\begin{itemize}
\item
در گام نخست لازم است مطمئن شویم که قابلیت‌های جدید، کارکرد سابق برنامه و فیچرهای قبلی را دچار مشکل نکرده باشند. به این منظور 
\lr{regression testing}
انجام می‌دهیم. اگر هر کدام از قابلیت‌های قبلی برنامه دچار مشکل شده باشند لازم است نرم‌افزار به تیم توسعه بازگردانده شود تا مشکلات رفع شوند.

\item
پس از اطمینان از درستی قابلیت‌های پیشین، به سراغ تست قابلیت‌های جدید می‌رویم.
ابتدا لازم است که قابلیت‌های جدید را به طور کامل بشناسیم و بدانیم هدف هر کدام برطرف کردن چه نیازمندی‌هایی است تا بتوانیم تست‌های مناسبی طراحی کنیم.

\item 
 از آن جایی که توسعه‌دهنده‌ یا توسعه‌دهندگان یک قابلیت، قسمت‌هایی از برنامه که احتمال وجود مشکل در آن‌ها بالاتر است را می‌شناسند خوب است که با آن‌ها درباره‌ی قابلیت توسعه‌داده‌شده صحبت کرده و قسمت‌های آسیب‌پذیرتر برنامه را شناسایی کنیم.
 
 \item
 با در نظر گرفتن موارد بالا لازم است سناریوهای تست برای آزمون قابلیت‌های جدید طراحی و پیاده‌سازی شوند تا نرم‌افزار صحت‌سنجی شود.
 تست‌ها باید به گونه‌ای باشند که هم 
 \lr{validation}
 و هم
 \lr{verification}
 برنامه به خوبی صورت بگیرد. هم‌چنین تست‌ها باید پوشش بالایی داشته باشند تا باگ‌های برنامه تا حد امکان شناسایی شوند.
 
 \item
 روند تست نرم‌افزار باید از تست‌های ریزدانه به درشت‌دانه انجام شود. ریزدانه‌ترین نوع تست بستگی به این دارد که کدام تست‌ها را تیم توسعه انجام می‌دهد.
به طور معمول
\lr{unit test}
ها و
\lr{integration test}
ها توسط توسعه‌دهنده انجام می‌شود و به همین منظور تست‌های اصلی که تیم آزمون باید انجام دهد عموما شامل تست‌های
\lr{validation}
و
\lr{system}
می‌باشد. 

\item
پس از اطمینان از صحت نرم‌‌افزار و تست‌هایی که مربوط به نیازمندهای وظیفه‌ای سیستم می‌شوند، می‌توانیم سراغ تست‌های مربوط به نیازمندی‌های غیروظیفه‌ای و کیفیت نرم‌افزار برویم. از جمله‌ای این تست‌ها، تست‌های مربوط به امنیت سیستم، تست‌های کارایی، 
\lr{stress testing}،
تست‌های تجربه‌ی کاربری
و موارد این چنینی هستند که هر کدام بسته به نوع نرم‌افزار توسعه‌داده‌شده ممکن است دارای اهمیت خیلی زیاد یا اهمیت متوسط باشند.


\item
یک نوع دیگر تست نیز تست آلفا/بتا است که در صورت نیاز می‌تواند انجام شود. به طور مثال اگر از میزان استقبال از ویژگی جدید اطمینان نداریم یا این که دو گزینه برای قسمتی از قابلیت جدید داریم می‌توانیم با انتشار برنامه فقط برای بخشی از کاربران این موارد را تست کنیم.
 
  
\end{itemize}
	
می‌توانیم تست‌های زیر را از طریق رابط کاربری نرم‌‌افزار انجام دهیم:
\begin{itemize}
\item \lr{End to End Testing}:
نرم‌افزار در شرایطی نزدیک به شرایط واقعی سنجیده می‌شود. یه این منظور سناریوهای مربوط به کاربران واقعی نوشته می‌شوند و در محیط نرم‌افزار اجرا می‌شوند. بطور مثال اگر نرم‌افزار ما برای خرید محصولات استفاده می‌شود، آزمونگرها به کارهایی مانند ساختن اکانت، جستجو در بین محصولات، افزودن محصول به سبد خرید و پرداخت هزینه می‌پردازند.
\item \lr{User Experience Testing}:
در این آزمون نرم‌افزار از دید یک کاربر تست می‌شود. این کار می‌تواند مستقیما توسط یک کاربر احتمالی انجام شود که بخشی از محصول دراختیار او قرار داده‌می‌شود. همچنین آزمونگرها می‌توانند خودشان با کاربران صحبت کنند تا متوجه خواسته‌های آن‌ها بشوند و سناریوهای تستی برای آن‌ها بنویسند و تجربه‌ی کاربری نرم‌افزار را به این شکل بیازمایند. یک راه دیگر استفاده از \lr{Beta Testing} است که طی آن محصول در محیط کاربری در اختیار کاربران بالقوه قرار می‌گیرد تا بررسی شود که نیازمندی‌های آن‌ها را برطرف می‌کند یا خیر.
\item \lr{Monkey Testing}:
در این روش بررسی می‌شود که اگر داده‌هایی کاملا تصادفی به نرم‌افزار ورودی داده‌شوند، نرم‌افزار چه رفتاری از خود نشان خواهد داد و آیا crash می‌کند یا خیر. در این روش آزمون نیازی به داشتن اطلاعات درمورد نحوه‌ی کار نرم‌افزار هم نیست.
\item \lr{Negative Testing}:
در این آزمون به نرم‌افزار ورودی‌ و یا داده‌های نادرست و نامعتبر داده‌ می‌شود تا بررسی شود که نرم‌افزار در این موارد به کاربر خطا می‌دهد و آنطوری که انتظار می‌رود رفتار می‌کند یا خیر.
\item \lr{Accessibility Testing}:
در این آزمون بررسی می‌شود که نرم‌افزار برای افراد معلول (ناشنوا، کوررنگ، نابینا، مسن و غیره) دسترس‌پذیر است یا خیر. مواردی ماننداندازه‌ی نوشته‌ها و طیف رنگ‌ها در اینجا چک می‌شوند.
\item \lr{Cross Browser Testing}:
در این آزمون بررسی می‌شود که نرم‌افزار در مرورگرها، سیستم‌عامل‌ها و دستگاه‌های مختلف چگونه عمل می‌کند.
\item \lr{Graphical User Interface Testing}:
در این آزمون GUI اعتبارسنجی می‌شود و مواردی مانند اندازه‌ی دکمه‌ها و فیلدهای ورودی، هم‌ترازی متن‌ها و جدول‌ها و منوها بررسی می‌شوند.
\item \lr{Exploratory Testing}:
این آزمون به صورت دستی انجام می‌شود. یک یا بیشتر آزمونگر ویژگی‌های مختلف سامانه را بررسی می‌کنند تا مطمئن شوند که درست کار می‌کنند. تمرکز این تست‌ها روی ابعاد مختلف تجربه‌ی کاربری و مسیری‌است که کاربران طی می‌کنند. به همین علت پارامترهایشان از پروژه‌ای به پروژه‌ی دیگر تفاوت می‌کند و به طبیعت  نرم‌افزار‌ بستگی دارد.
\end{itemize}


\begin{latin}
	\begingroup
	\renewcommand{\section}[2]{}%
	
\begin{thebibliography}{9}
%   Check this for adding items: https://www.student.unsw.edu.au/how-do-i-cite-electronic-sources	
	
	\bibitem{Software testing Help}
	\textit{App \& Browser Testing Made Easy},
	Accessed on 2/5/2023,
	\url{https://www.browserstack.com/guide/ui-testing-tools-and-techniques}
	
	\bibitem{BrowserStack}
	\textit{Types Of Software Testing: Different Testing Types With Details},
	Accessed on 2/5/2023,
	\url{https://www.softwaretestinghelp.com/types-of-software-testing/}

	\bibitem{f-test}
\textit{What Is Feature Testing And Why Is It Important},
Accessed on 2/5/2023,
\url{	https://www.softwaretestinghelp.com/feature-testing-tutorial/}
	
	\bibitem{pressman}
R. Pressman,   B. Maxim (2014).
S\textit{software Engineering: A Practitioner’s Approach, 8th Ed. }.
McGraw-Hill.

\end{thebibliography}
\endgroup
\end{latin}

}
